<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sibol&trade; | Si Pele, Ang Diyosa ng Apoy at Bulkan</title>
    <link href="https://cdn.jsdelivr.net/npm/flowbite@3.1.2/dist/flowbite.min.css" rel="stylesheet" />
    <script src="https://cdn.jsdelivr.net/npm/@tailwindcss/browser@4"></script>
    <link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css" integrity="sha512-Evv84Mr4kqVGRNSgIGL/F/aIDqQb7xQ2vcrdIwxfjThSH8CSR7PBEakCr51Ck+w+/U6swU2Im1vVX0SVk9ABhg==" crossorigin="anonymous" referrerpolicy="no-referrer" />
    <link rel="stylesheet" href="./../css/style.css">
</head>
<body>
    <div class="bg-white dark:bg-gray-900 min-h-screen flex flex-col justify-between">
        <!-- Navbar -->
        <div id="navbar-container"></div>
        <!-- Main Content -->
        <main class="bg-white dark:bg-gray-900 pt-25 mx-auto w-full max-w-screen-xl px-2 pb-4">
            <div class="container font-bold w-fit px-4 py-2 text-white mb-10 bg-gray-700 rounded-2xl shadow-md text-center text-sm ms-2">
                <a href="./../panitikan/alamat.html">
                    <span class="cursor-pointer hover:text-blue-400">
                    <i class="fa-solid fa-arrow-left"></i>&ensp;Maikling Kwento</span>
                </a>
            </div>
            <!-- Title -->
            <div class="m-4 my-5">
                <h3 class="text-4xl mb-4 font-extrabold tracking-tight leading-none text-gray-900 dark:text-white text-center">Si Pele, Ang Diyosa ng Apoy at Bulkan</h3>
                <p class="text-sm tracking-tight leading-none text-gray-700 dark:text-gray-300 text-center">ni Rene O. Villanueva</p>
            </div>
            <!-- Divider -->
            <hr class="my-8 border-gray-200 sm:mx-auto dark:border-gray-600" />
            <!-- Story Content -->
            <div class="container mx-auto max-w-4xl px-6 text-md">
                <p class="mb-5 text-gray-700 dark:text-gray-100 leading-7">
                    Tahimik na namumuhay sa maganda at masaganang lupain ng Tahiti ang mag-asawang sina Haumea, ang diyosa ng makalumang kalupaan at Kane Milohai, ang diyos ng kalangitan kasama ang kanilang anim na anak na babae at pitong anak na lalaki. Subalit habang lumalaki ang kanilang mga anak ay unti-unting nawawala ang kapayapaan at katahimikan sa kanilang tahanan dahil sa matinding alitang namamagitan sa mga anak nilang sina Pele, ang diyosa ng apoy at si Namaka, ang diyosa ng tubig. Nag-ugat ang matinding awayan ng magkapatid sa paniniwala ni Namaka na inagaw ng kapatid na si Pele ang kanyang kabiyak. 
                </p>
                <p class="mb-5 text-gray-700 dark:text-gray-100 leading-7">
                    Noong una'y pilit inaayos ng magulang ang alitang ito. Katunayan, ninais nilang maging isa ring diyosa ng tubig si Pele tulad ng kapatid na si Namaka. Inaakala nilang makatutulong ito upang magkasundo ang magkapatid subalit hindi ito natupad sapagkat nang nadiskubre ni Pele ang apoy sa kailaliman ng lupa, labis siyang naakit at wala nang sinumang makapaglalayo sa kanya at sa apoy. 
                </p>
                <p class="mb-5 text-gray-700 dark:text-gray-100 leading-7">
                    "Napakaganda ng apoy, ina. Bakit ba ninyo ako pilit inilalayo rito?" ang madalas niyang sabihin sa ina kapag nahuhuli siyang naglalaro ng apoy. 
                    "Mapanganib iyan sa iyo at sa iyong mga kapatid," ang paalala naman ng kanilang ina subalit hindi nito nabago ang pagkaakit ni Pele sa apoy. 
                    Hindi nga nagkamali si diyosang Haumea sa pagpapaalala sa anak. Isang araw, sa muling pakikipaglaro ni Pele sa apoy ay aksidenteng nasunog ang kanilang tirahan, ang buong isla ng Tahiti. Galit na galit si Namaka nang malaman ang ginawa ni Pele at nagbantang paaahunin ang tubig sa buong isla upang malubog ito sa baha. Sa takot ng mag-asawang Haumea at Kane Milohai para sa kaligtasan nilang lahat ay agad-agad nilang isinakay ang kanilang buong pamilya sa isang bangka. Si Pele ang naatasang gumaod at magdala sa kanila sa isang isla upang makatakas sa poot ni Namaka.
                </p>
                <p class="mb-5 text-gray-700 dark:text-gray-100 leading-7">
                    "Ahhhhh, hindi kayo makalalayo! Susundan kita Pele kahit saan ka magpunta!" ang galit na galit na pagbabanta ni Namaka. 
                    Subalit naging napakabilis ng paggaod ni Pele upang hindi sila abutan ng nagngingitngit na kapatid. Bukod sa layuning mailayo ang pamilya sa galit ni Namaka ay mayroon pa siyang isang mahalagang misyon. Sa kanya ipinagkatiwala ng magulang ang kanyang bunsong kapatid na noo'y nasa loob pa ng isang itlog at hindi pa napipisa. Habang mabilis siyang gumagaod ay buong ingat niyang inilagay sa kanyang kandungan ang itlog upang maiwasang mabasag at upang ito ri'y mainitan. 
                </p>
                <p class="mb-5 text-gray-700 dark:text-gray-100 leading-7">
                    Pagkatapos nang mahaba at nakapapagod na paglalakbay ay sumapit na rin ang mag-anak sa isang isla. "Dito muna tayo titigil, ama, ina," ang sabi ni Pele. "Mainam tirhan ang lugar na ito dahil kakaunti pa lang ang nakatira. Magiging ligtas tayo rito," dugtong pa niya. 
                    At sa islang iyon nga pansamantalang nanirahan ang mag-anak. Sa islang ito napisa mula sa itlog at lumaking isang napakagandang dalagita na may likas na hilig sa pag-awit at pagsayaw ang bunsong kapatid na pinaka-iingatan nang labis ni Pele. Pinangalanan siyang Hi 'iaka. Dahil sa kanya nagmula ang hula na isang sagradong sayaw, si Hi'iaka ay itinuturing na diyosa ng hula at ng mga mananayaw. 
                </p>
                <p class="mb-5 text-gray-700 dark:text-gray-100 leading-7">
                    Ang mga tao sa isla ay labis na humanga sa kagandahan nina Pele at Hi'iaka gayundin sa husay ni Hi'iaka sa pagsasayaw ng hula. Subalit hindi lahat ay natuwa sapagkat may apat na diyosa ng niyebeng naninirahan din sa isla ang naiinis sa magkapatid dahil sila na lang ang nabibigyangatensyon at paghanga ng mga tao. "Hindi sila dapat narito. Ginugulo nila ang isip ng mga tao sapagkat sa kanila na lang nauukol ang kanilang paghanga. Kailangang mapaalis natin sila," ang sabi ng pinakapangulo ng apat na diyosa. Kaya naman, sa tuwing makapagpapatayo ng tahanan si Pele para sa kanyang pamilya ay binubugahan nila ng niyebe ang tahanan. Napilitan tuloy ang pamilyang magpalipat-lipat ng tirahan sa mga kalapit na isla. Subalit sa pagpapalipat-lipat nila'y hindi rin naman sila naligtas sa matataas na along ipinadadala ni Namaka na nag-aabang lang pala sa dagat.
                </p>
                <p class="mb-5 text-gray-700 dark:text-gray-100 leading-7">
                    Sa huli'y nakahanap din si Pele ng isang ligtas na lugar para sa kanyang pamilya. Ito'y isang napakataas na bundok sa buong mundo kung susukatin ang taas nito mula sa bahaging nakalubog sa karagatan. Subalit kahit nasa mataas na lugar na sina Pele ay hindi basta sumuko si Namaka. Pilit niyang pinaabot sa tuktok ng bundok ang mga along kanyang pinakakawalan. Hindi naman nagpatalo si Pele. Sa wakas, nagamit niya ang apoy upang makaganti kay Namaka.
                </p>
                <p class="mb-5 text-gray-700 dark:text-gray-100 leading-7">
                    Sa kagustuhan na rin niyang mailigtas ang kanyang pamilya ay pinagliyab niya ang apoy sa pusod ng bundok. Ang init ng apoy mula sa kailaliman ng bundok ay naging dahilan ng pagputok nito. Ang lumabas na lava sa tuktok ng bundok ay gumulong pababa at tumabon sa malaking bahagi ng dagat na nasa ibaba nito. Nang matuyo ang makapal na lava ay naging kalupaan ang paligid ng sumabog na bundok at tinawag na ngayong isla ng Hawaii o "Big Island". 
                    Bagama't nanalo siya sa matinding labanan nila ni Namaka, labis na nanghina ang katawanag lupa ni Pele at siya'y namatay. Subalit ang kanyang espiritu ay nanatili at nagagawa nitong baguhin ang kanyang anyo sa anumang isturang nais niya. Minsa'y nakikita siya bilang isang magandang babaeng may mahaba at nakalugay na buhok, minsa'y isang matandang sumusubok sa kabutihan ng mga mamamayan, minsa'y isang maliit na asong puti, at iba pa.
                </p> 
                <p class="mb-5 text-gray-700 dark:text-gray-100 leading-7">
                    Minsan sa kanyang pamamasyal sa paligid ng bulkan, siya'y nagbalatkayo bilang isang napakagandang dalaga. Doon niya nakita ang isang makisig na lalaking nagngangalang Ohi'a. Agad inakit ni Pele ang lalaki subalit buong galang siya nitong tinanggihan sapagkat siya'y may asawa nang mahal na mahal niya. Nakita nga ni Pele si Lehua, dumating ito upang dalhan ng tanghalian ang asawang si Ohi'a. Kitang-kita rin ni Pele kung paanong niyakap at hinagkan nang buong pagmamahal ni Ohi'a ang kanyang asawa. Dala ng matinding galit at panibugho ay kumawala kay Pele ang matinding apoy na tumama kay Ohi'a kaya ito'y naging isang sunog na puno. 
                </p>
                <p class="mb-5 text-gray-700 dark:text-gray-100 leading-7">
                    Nang makita ni Lehua ang nangyari sa asawa ay buong pait na niyakap niya ang puno habang lumuluha at nagmamakaawa kay Pele. "Maawa ka diyosang Pele," ang pakiusap niya. "Buhayin mo po ang asawa ko o gawin mo na rin akong isang halaman upang magkasama na kami habambuhay. Hindi ko kakayaning mawalay sa kanya, mahal na mahal ko po siya," Ang pagmamakaawa nito habang patuloy ang walang katapusang pagluha. 
                </p>
                <p class="mb-5 text-gray-700 dark:text-gray-100 leading-7">
                    Sa walang tigil na pagluha at pakikiusap ng babae ay lumambot ang puso ni Pele at pinagsisihan ang kanyang nagawa. Ginawa niyang isang halamang may pino at magagandang bulaklak si Lehua na ikinapit niya sa puno ng ohi'a. Naging espesyal sa kanya ang puno ng ohi 'a lehua kaya't ang mga ito ang unang-unang sumisibol na nabubuong lupa mula sa lava ng pumuputok na bulkan. Mula noon hanggang ngayon, lagi nang magkadikit ang puno ng ohi'a at ang mga bulaklak ng lehua. Katunayan, may paniniwala sa Hawaii na habang magkadikit ang ohi 'a at lehua ay maganda ang panahon subalit kapag biglang uulan nang malakas ay naniniwala silang may pumitas sa bulaklak ng lehua.
                </p>
                <p class="mb-5 text-gray-700 dark:text-gray-100 leading-7">
                    Pinaniniwalaang ang ulan ay dala ng mga luha ni Lehua na ayaw mawalay sa kanyang pinakamamahal na si Ohía.
                </p>
                <p class="mb-5 text-gray-700 dark:text-gray-100 leading-7">
                    Subalit hindi pa rito nagtatapos ang kuwento sa pagiging sobrang selosa ni Pele at hindi inaasahang ang magiging susunod niya pang biktima ay ang pinakapaborito niyang kapatid na si Hi'iaka. Isang araw, habang tahimik at masayang naglalaro sa hardin at nag-aalaga sa mga tanim na Ohi'a lehua sina Hi'iaka at ang matalik niyang kaibigang si Hopoe ay tinawag siya ni Pele. 
                    "Hi'iaka, sunduin mo ang bago kong kasintahang si Lohi'au. Isa siyang makisig na lalaki. Binabalaan kita, dalhin mo siya rito at huwag aakitin," ang habilin ni Pele sa kapatid.
                </p>
                <p class="mb-5 text-gray-700 dark:text-gray-100 leading-7">
                    "Masusunod po, Ate Pele," ang sagot naman ni Hi'iaka. "Dadalhin ko rito si Lohi 'au para sa iyo pero alagaan mo sana ang aking hardin habang wala ako."
                </p>
                <p class="mb-5 text-gray-700 dark:text-gray-100 leading-7">
                    Pumayag si Pele at si Hi'iaka ay nagsimula na sa isang mahaba at mapanganib na paglalakbay. Napakarami palang halimaw at mga panganib sa kanyang daraanan. Naging matagal ang kanyang paglalakbay dahil nakipaglaban pa siya sa mga halimaw na ito bago marating ang pupuntahan. Sa tagal ng paglalakbay ay nadatnan niya si Lohi'au na noo'y halos patay na dahil sa pagkakasakit at sa pag-aakalang nalimutan na ni Pele ang pangakong babalikan siya. 
                </p>
                <p class="mb-5 text-gray-700 dark:text-gray-100 leading-7">
                    "Kailangan mong gumaling, Lohi'au," ang sabi ni Hi'iaka sa binata. "Hinihintay ka ni Ate Pele," ang dugtong pa niya habang ginagawa ang lahat ng makakaya at ginagamit ang kung anumang mumunting kapangyarihang mayroon siya upang mabuhay lang ang binata. 
                </p>
                <p class="mb-5 text-gray-700 dark:text-gray-100 leading-7">
                    Habang hinihintay na gumaling nang lubusan si Lohi'au ay unti-unting nagkakalapit ang kalooban ng dalawa subalit malaki ang paggalang ni Hi'iaka sa kanyang ate at hindi siya gagawa ng bagay na makasasakit dito kahit pa nakadarama na siya ng pag-ibig sa binata. 
                </p>
                <p class="mb-5 text-gray-700 dark:text-gray-100 leading-7">
                    Subalit hindi na mapakali si Pele sa tagal nang hindi pagbalik ni Hi'iaka. Umabot na nang apatnapung araw ay hindi pa bumabalik ang bunsong kapatid. Kung ano-ano na ang kanyang naiisip. Inakala niyang inakit na ni Hi'iaka ang kanyang kasintahan. Sa tindi ng selos at galit ay muling sumabog ang lava mula sa bulkan at nasunog nito ang harding ipinagbilin ng kapatid na alagaan niya. Sa kasamaang palad ay natabunan din ng lava at nasunog ang matalik na kaibigan ni Hi'iaka na si Hopoe.
                </p>
                <p class="mb-5 text-gray-700 dark:text-gray-100 leading-7">
                    Sa kanyang pagbabalik, malayo pa'y nakita na ni Hi'iaka ang ginawa ni Pele sa kanyang hardin at nakita rin niyang patay na si Hopoe na nagmistulang taong bato dahil natabunan ng lava. Labis niya itong ipinagdamdam at ikinagalit. At upang makaganti, nang alam niyang natatanaw na sila ni Pele ay hinagkan at niyapos niya si Lohi'au na siyang muling nagpasabog sa galit ng kanyang selosa at mainitin ang ulong kapatid. Namatay si Lohi'au na isang mortal dahil sa dumaloy na lava mula sa sumabog na bulkan subalit si Hi'iaka na isang diyosa ay hindi nasaktan. Nang mamatay si Lohi'au ay napagtanto ni Hi'iaka na mahal na mahal pala niya ang binata.
                </p>
                <p class="mb-5 text-gray-700 dark:text-gray-100 leading-7">
                    "Kuya, tulungan mo akong makuha ang kaluluwa ni Lohi'au sa kailaliman ng lupa," ang pakiusap niya sa panganay na kapatid na lalaki, ang diyos na si Kane-milo.
                </p>
                <p class="mb-5 text-gray-700 dark:text-gray-100 leading-7">
                    "Sige, tutulungan kita. Napakarami nang nadadamay sa init ng ulo at wala sa lugar na pagseselos ni Pele," ang sagot naman ng kanyang kuya.
                </p>
                <p class="mb-5 text-gray-700 dark:text-gray-100 leading-7">
                    Namangka si Kane-milo patungo sa kailaliman ng lupa subalit hindi pa siya nakalalayo ay nakita na niya ang lumulutang na kaluluwa ni Lohi'au sa tabo ng kanyang bangka. Muling ibinalik ni Kane-milo ang kaluluwa ni Lohi'au sa kanyang katawang-lupa kaya't labis na naging masaya ang magsing-irog na si Lohi'au at si Hiiaka nang sila'y muling magkita. Nagpasya silang lumayo sa isla ng Hawaii at lumipat na lang sa isla ng Kaua'i at doon na manirahan upang makaiwas sa galit ni Pele. 
                </p>
                <p class="mb-5 text-gray-700 dark:text-gray-100 leading-7">
                    At si Pele, pinagsisihan niya ang ginawa sa pinakamamahal niyang kapatid at kay Lohi'au. Hinayaan na niya silang mamuhay nang tahimik at payapa. Hindi alam ni Hi'iaka na ang masaganang pagsibol ng anumang itanim sa kanilang mga lupain ay kagagawan ni Pele bilang pagpapakita ng pagsisisi at patuloy na pagmamahal sa kanyang bunsong kapatid. 
                </p>
                <p class="mb-5 text-gray-700 dark:text-gray-100 leading-7">
                    Sa kasalukuyan, patuloy pa ring nakaririnig ng mga kuwentong kaugnay ng diyosang si Pele. May mga nagsasabing nakapagsasakay sila ng matandang babaeng nakaputi na may dalang aso sa Kilauea National Park subalit paglingon nila ay wala na silang pasahero. Sa ilang nakunang larawan ng pagsabog ng bulkan ay nakikita raw ang mukha ni diyosang Pele. Ang lahat ng naninirahan sa isla, anuman ang relihiyon ay nagbibigay-galang sa diyosa. At bakit hindi kung nalalaman nilang may mahigit 200 gusali o estraktura na ang nasira ng pagsabog ng bulkan ay nakapagdaragdag ng mahigit 30 hektaryang lupain sa Timog Silangang bahagi ng isla ng Hawaii.
                </p>
            </div>
            <p class="my-5 text-gray-500 text-center dark:text-gray-400 text-2xl pt-5 pb-10">
                Wakas.
            </p>
            <!-- Other Story Links -->
            <div class="relative grid grid-cols-1 justify-center gap-6 bg-white dark:bg-gray-900 mx-auto max-w-screen-md px-3 pt-10 pb-6">
                <table class="w-full text-sm text-left rtl:text-right text-gray-500 dark:text-gray-400 me-4">
                    <thead class="text-xs text-gray-700 uppercase bg-gray-50 dark:bg-gray-700 dark:text-gray-400">
                        <tr>
                            <th scope="col" class="px-6 py-3">Iba pang Alamat</th>
                            <th scope="col" class="px-6 py-3">Link</th>
                        </tr>
                    </thead>
                    <tbody id="tbody">
                    </tbody>
                </table>
            </div>
            <!-- Story Source -->
            <div class="justify-center gap-6 bg-white dark:bg-gray-900 pt-10 mx-auto w-full max-w-screen-md px-2 pt-6 pb-6">
                <div class="px-6 text-center">
                    <p class="text-sm text-gray-400 my-2 italic">
                        This story is originally published on 
                        <a href="https://mgakwentongpambata.blogspot.com/2019/06/alamat-ng-sampaguita.html" class="text-blue-400 hover:underline" target="_blank">mgakwentongpambata</a>
                    </p>
                </div>
            </div>
        </main>
    </div>
    <!-- Main Footer -->
    <div id="footer-container"></div>
    <script src="https://cdn.jsdelivr.net/npm/flowbite@3.1.2/dist/flowbite.min.js"></script>
    <script src="https://unpkg.com/aos@2.3.1/dist/aos.js"></script>
    <script>
        AOS.init();
    </script>
    <script src="../JS_scripts/footer_scripts.js"></script>
    <script src="../JS_scripts/content-header-scripts.js"></script>
    <script src="../JS_scripts/maikling kwento/other-link-scripts.js"></script>
</body>
</html>