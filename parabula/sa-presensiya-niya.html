<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Sibol&trade; | Sa Presensiya Niya</title>
    <link href="https://cdn.jsdelivr.net/npm/flowbite@3.1.2/dist/flowbite.min.css" rel="stylesheet" />
    <script src="https://cdn.jsdelivr.net/npm/@tailwindcss/browser@4"></script>
    <link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css" integrity="sha512-Evv84Mr4kqVGRNSgIGL/F/aIDqQb7xQ2vcrdIwxfjThSH8CSR7PBEakCr51Ck+w+/U6swU2Im1vVX0SVk9ABhg==" crossorigin="anonymous" referrerpolicy="no-referrer" />
    <link rel="stylesheet" href="./../css/style.css">
</head>
<body>
    <div class="bg-white dark:bg-gray-900 min-h-screen flex flex-col justify-between">
        <!-- Navbar -->
        <div id="navbar-container"></div>
        <!-- Main Content -->
        <main class="bg-white dark:bg-gray-900 pt-25 mx-auto w-full max-w-screen-xl px-2 pb-4">
            <div class="container font-bold w-fit px-4 py-2 text-white mb-10 bg-gray-700 rounded-2xl shadow-md text-center text-sm ms-2">
                <a href="./../panitikan/parabula.html">
                    <span class="cursor-pointer hover:text-blue-400">
                    <i class="fa-solid fa-arrow-left"></i>&ensp;Parabula</span>
                </a>
            </div>
            <!-- Title -->
            <div class="m-4 my-5">
                <h3 class="text-4xl mb-4 font-extrabold tracking-tight leading-none text-gray-900 dark:text-white text-center">Sa Presensiya Niya</h3>
                <p class="text-sm tracking-tight leading-none text-gray-700 dark:text-gray-300 text-center">ni: Borja, Shanah Claire V.</p>
            </div>
            <!-- Divider -->
            <hr class="my-8 border-gray-200 sm:mx-auto dark:border-gray-600" />
            <!-- Story Content -->
            <div class="container mx-auto max-w-4xl px-6 text-md">
                <p class="mb-5 text-gray-700 dark:text-gray-100 leading-7">
                    Sa likod ng bawat galit, paghihiganti, at pighati ay mayroong isang tao na hindi ka iiwan, susukuan, at pagmamalabisan. Isang tao na magtuturo ng daan, isang tao na sasaluhin ka sa iyong pagkakadapa, isang tao na yayakap kapag ika’y lumuluha...
                </p>
                <p class="mb-5 text-gray-700 dark:text-gray-100 leading-7">
                    Isang ama na maghihintay kahit gaano ka pa katagal mawala.
                </p>
                <p class="mb-5 text-gray-700 dark:text-gray-100 leading-7">
                    Mga bundok, berdeng mga pananim at mga puno, malayo sa gulo ng siyudad, tahimik at payapang bayan, ito ang bayan ng Santa Fe.
                </p>
                <p class="mb-5 text-gray-700 dark:text-gray-100 leading-7">
                “Fredo ‘nak, kumain ka muna.” Isang tinig na nakapagbalik ng aking ulirat mula sa pagkakatulala habang tinitignan ko ang lugar namin. Hindi maikukubli na talagang maganda at mayaman ang lugar, hindi sa   materyal na bagay, kundi ng kapayapaan mula sa tanawin at mga taong naninirahan dito.
                </p>
                <p class="mb-5 text-gray-700 dark:text-gray-100 leading-7">
                    “Papunta na ‘tay”, sagot ko sa aking ama habang naglalakad pabalik sa aming bahay.
                </p>
                <p class="mb-5 text-gray-700 dark:text-gray-100 leading-7">
                    “Tay, ano ang laman ng siyudad? Ano ang mayroon doon?” hindi ko maiwasan na maitanong sa aking ama habang sumasandok ng kanin.
                </p>
                <p class="mb-5 text-gray-700 dark:text-gray-100 leading-7">
                    Labing-walong taong gulang na ako, at hindi ko mawari kung anong mayroon sa siyudad, bakit gustong-gusto ko ang pumunta roon, kung pupunta man ako anong kapalaran ang sa akin ay naghihintay.
                </p>
                <p class="mb-5 text-gray-700 dark:text-gray-100 leading-7">
                “Usok, gulo, ingay, at kasamaan, ilan lang ‘yan sa makikita at mararamdaman mo pagtungtong mo sa siyudad.” Sa mga binigkas ng aking ama ay napatingin ako sa kaniya, kitang-kita ko kung paano nagpuyos     ang kaniyang kamay na tila ba may nanumbalik na alaala sa kaniya. Ngunit hindi nagtagal ay bumalik ang kalmado niyang postura, at nginitian ako.
                </p>
                <p class="mb-5 text-gray-700 dark:text-gray-100 leading-7">
                    “Sige na, kumain ka na, ‘di ba paborito mo ‘yan,” ani niya habang tinuturo sa akin ang niluto niyang pritong itlog at nilagang okra.
                </p>
                <p class="mb-5 text-gray-700 dark:text-gray-100 leading-7">
                    Pagkatapos ng umagahan, ay naupo ako sa aming balkonahe, habang ang aking ama ay pumunta na sa bukid upang simulan ang trabaho.
                </p>
                <p class="mb-5 text-gray-700 dark:text-gray-100 leading-7">
                    “Fredo, tara rito,” sigaw sa akin ng aking kaibigan na si Berto na galing sa Maynila.
                </p>
                <p class="mb-5 text-gray-700 dark:text-gray-100 leading-7">
                    Dali-dali naman akong tumakbo papunta sa bahay nila na katabi lang ng aming bahay. Nakauwi na pala siya galing Maynila. Mahigit tatlong buwan din siya roon para magtrabaho ng Construction.
                </p>
                <p class="mb-5 text-gray-700 dark:text-gray-100 leading-7">
                    “Tignan mo ang mga larawan ko, pumunta ako sa iba't ibang lugar sa siyudad para mamasyal, maganda roon, sumama ka sa amin pagbalik,” anyaya sa akin ni Berto.
                </p>
                <p class="mb-5 text-gray-700 dark:text-gray-100 leading-7">
                Tinignan ko ang mga larawan na pinakita ni Berto, kita ko ang ngiti niya sa bawat kuha nito. Maganda nga ang lugar, puno ng ilaw, gusali, iba’t ibang sasakyan, at mga taong nakasuot ng magagarang damit.  Gusto ko rin dito, gusto ko rin maranasan ito.
                </p>
                <p class="mb-5 text-gray-700 dark:text-gray-100 leading-7">
                Sa pagbalik ko sa aming bahay, nakita ko ang aking ama na nakaupo sa may sala, nagbabasa siya ng bibliya. Isa sa kaugalian ni tatay na namamangha at nasisiyahan ako ay ang pagiging relihiyoso. Hindi  niya nakakalimutan ang magpasalamat sa Panginoon, hindi niya kailanman nakalimutan ang papurihan ang Diyos.
                </p>
                <p class="mb-5 text-gray-700 dark:text-gray-100 leading-7">
                    “Tay, mano po,” kahit kinakabahan ay tumuloy ako sa bahay, na siya namang pagsarado niya ng bibliya.
                </p>
                <p class="mb-5 text-gray-700 dark:text-gray-100 leading-7">
                    ”Anak,” sagot ng aking tatay sabay ngiti.
                </p>
                <p class="mb-5 text-gray-700 dark:text-gray-100 leading-7">
                    “Tay, tignan mo ang mga larawan ni Berto. Ang ganda ‘tay, gusto ko sana na sumama kay Berto pagpunta sa siyudad,” ani ko sabay tingin kay tatay.
                </p>
                <p class="mb-5 text-gray-700 dark:text-gray-100 leading-7">
                    Nakita ko na natigilan si tatay sa aking tinuran, at tinitigan ako.
                </p>
                <p class="mb-5 text-gray-700 dark:text-gray-100 leading-7">
                    “Ayaw ko, hindi ako papayag. Alam mo kung ano ang nangyari sa iyong ina nung sumubok siya na pumunta sa siyudad,” tugon ng aking ama gamit ang seryosong boses.
                </p>
                <p class="mb-5 text-gray-700 dark:text-gray-100 leading-7">
                    “Pero, tay. Gusto kong pumunta roon, ayaw kong makulong sa lugar na ‘to,” medyo tumaas ang boses ko.
                </p>
                <p class="mb-5 text-gray-700 dark:text-gray-100 leading-7">
                    Hindi naman sa ayaw kong sawayin ang ama ko, ngunit gusto ko rin na sumubok at makakita ng bago. Mahal ko ang lugar namin pero parang ginaganyak at inaakit ako ng siyudad. Hindi ko man alam ang mayroon doon pero alam ko na hindi ko bibiguin ang ama ko. Sana.
                </p>
                <p class="mb-5 text-gray-700 dark:text-gray-100 leading-7">
                    “Hindi ako papayag, Fredo,” pinal na wika ng aking ama.
                </p>
                <p class="mb-5 text-gray-700 dark:text-gray-100 leading-7">
                    Napatayo ako sa pagkakaupo, galit, at tumakbong tumungo sa kwarto. Hindi ko alam kung bakit ganito kahigpit si tatay. Alam ko ang sinapit ni nanay nang siya ay sumubok na magtrabaho sa siyudad. Pero alam ko sa sarili ko na kaya ko siyang iwasan. Hindi ko iyon gagawin.
                </p>
                <p class="mb-5 text-gray-700 dark:text-gray-100 leading-7">
                    Sa nakalipas na araw, ay hindi kami nagpapansinan ng itay. At sa araw na ito, ngayon na ang alis ni Berto. Sa kagustuhan ko na sumama, ay tumakas ako. Walang kaalam-alam si tatay na ako ay nakarating na sa siyudad.
                </p>
                <p class="mb-5 text-gray-700 dark:text-gray-100 leading-7">
                    Sa wakas ay nakita ko na ang Maynila.
                </p>
                <p class="mb-5 text-gray-700 dark:text-gray-100 leading-7">
                    Maganda, puno ng mga tao, gusali’t sasakyan, kabaligtaran sa mga sinabi ni itay.
                </p>
                <p class="mb-5 text-gray-700 dark:text-gray-100 leading-7">
                    Gusto ko na patunayan kay itay na mali siya, na kaya kong maging matagumpay sa daan na tinatahak ko. Kaya sumama ako kay Berto na magtrabaho sa Construction. Naging maayos naman ang kalagayan at naging trabaho ko noong una.
                </p>
                <p class="mb-5 text-gray-700 dark:text-gray-100 leading-7">
                    Pero makalipas ang ilang buwan, ay nawalan ako ng trabaho, nagsara ang Construction na pinagtatrabahuhan ko dahil hindi ito limitimo. Marami ang naapektuhan, kasama na kami ni Berto. Walang pera, nagkaroon ng taggutom. Ayaw kong humingi ng tulong sa aking ama, dahil natatakot ako na baka ipamukha niya sa akin na mali ang naging desisyon ko. Kaya naghanap kami ng pwedeng pagkakitaan ni Berto.
                </p>
                <p class="mb-5 text-gray-700 dark:text-gray-100 leading-7">
                    “Fredo, rito nalang tayo. Mataas ang sahod,” anyaya sa akin ni Berto sa trabahong nakita niya.
                </p>
                <p class="mb-5 text-gray-700 dark:text-gray-100 leading-7">
                    “Ayoko riyan, Berto. Maghanap nalang tayo ng iba, huwag lang iyan.” wika ko sa kaniya.
                </p>
                <p class="mb-5 text-gray-700 dark:text-gray-100 leading-7">
                    “Kung ayaw mo, bahala ka sa buhay mo na magutom. Hindi ako uuwi sa Santa Fe na butas ang bulsa ang kumakalam ang tiyan,” ani nito at padarag na kinuha ang gamit.
                </p>
                <p class="mb-5 text-gray-700 dark:text-gray-100 leading-7">
                    Sa hamon ng buhay, at sa pagsubok ni nanay sa buhay sa siyudad. Hindi naging magaan, hindi naging masaya, at naging trahedya sa buhay namin ni tatay. Masakit dahil sa kagustuhan ni nanay na maging maayos ang aming pamumuhay ay pati buhay niya ay ibinigay niya para sa amin.
                </p>
                <p class="mb-5 text-gray-700 dark:text-gray-100 leading-7">
                    Pinatay si nanay sa pinagtatrabahuhan niya, ang mismong trabaho na inaalok ni Berto. Isa siyang manggagawa roon pero pinaslang dahil gusto na niya umalis. Dahil sa likod ng maayos at malinis na trabaho, ay may maruming transaksyon na nakakubli.
                </p>
                <p class="mb-5 text-gray-700 dark:text-gray-100 leading-7">
                    Hindi rin nagtagal ay nahanap ang pumatay sa aking nanay. Umiyak ito nang umiyak sa harap namin ni tatay. Humihingi ng kapatawaran sa kaniyang nagawa.
                </p>
                <p class="mb-5 text-gray-700 dark:text-gray-100 leading-7">
                    “Patawarin niyo po ako, nagawa ko lang iyon dahil sa pera, nasa hospital po ang anak ko,” walang humpay na iyak niya sa amin.
                </p>
                <p class="mb-5 text-gray-700 dark:text-gray-100 leading-7">
                    “Ibigay niyo po sa akin ang kapatawaran.” dagdag pa nito.
                </p>
                <p class="mb-5 text-gray-700 dark:text-gray-100 leading-7">
                    Noong mga panahong iyon, nakita ko kung gaano nawasak, nasaktan, at nadurog ang aking tatay. Ako bilang anak, sobra ang sakit na idinulot sa akin, sa kaniya pa kaya na asawa. Dumating din ako sa punto na gusto ko siyang ipaghiganti.
                </p>
                <p class="mb-5 text-gray-700 dark:text-gray-100 leading-7">
                    Ngunit inakay ako ni tatay sa may simbahan, sabay kaming lumuha habang nananalangin sa Diyos. Magkayakap, at parehong nakaluhod at nagmamakaawa na sana ay ibalik ang buhay ng aking ina.
                </p>
                <p class="mb-5 text-gray-700 dark:text-gray-100 leading-7">
                    Sa kabila ng kapighatian na nararamdaman ko at ng aking ama, ang mga salitang ito ang tumatak sa akin.
                </p>
                <p class="mb-5 text-gray-700 dark:text-gray-100 leading-7">
                    “Hindi ko man nagustuhan ang nagawa mo, nasaktan, at winasak mo ang pamilya namin. Pero pinapatawad kita, hindi dahil tama ang ginawa mo, kundi dahil sa kalagayan na mayroon ka. Nagawa mo ang bagay na iyon dahil sa anak mo. Salamat sa pag-amin mo sa ginawa mo sa asawa ko at ina ng anak ko. Patawarin mo na ang sarili mo, dahil pinapatawad na kita.”
                </p>
                <p class="mb-5 text-gray-700 dark:text-gray-100 leading-7">
                    Isa sa tinuro sa akin ni tatay ang Diyos ay laging handang tumanggap at magpatawad sa sinumang nagsisisi. Walang kasalanang hindi kayang patawarin ng tunay na pag-ibig at habag ng Diyos.
                </p>
                <p class="mb-5 text-gray-700 dark:text-gray-100 leading-7">
                    Masakit, sobrang sakit. Pero tama si tatay, patawarin ang kailangang patawarin, dahil maikli lang ang buhay. Habang may araw na lumilipas, ay may pagkakataon na magbago, at magmahal.
                </p>
                <p class="mb-5 text-gray-700 dark:text-gray-100 leading-7">
                    Pero sana, mapatawad din ako ngayon ni tatay. Sana. Tay, pauwi na ako.
                </p>
                <p class="mb-5 text-gray-700 dark:text-gray-100 leading-7">
                    Nagdesisyon ako na umuwi, at habang naglalakad ay isang tao ang kumakaway at nakangiti sa akin. Tao na naghihintay na umuwi ako, na mayakap, at mapatawad.
                </p>
                <p class="mb-5 text-gray-700 dark:text-gray-100 leading-7">
                    Nang makita ko ang aking ama mula sa malayo, tumakbo ako at niyakap siya. Hindi pa man ako nakakapagsalita, napaluha ako sa salitang namutawi at yumakap sa aking pagkatao.
                </p>
                <p class="mb-5 text-gray-700 dark:text-gray-100 leading-7">
                    “Salamat anak, at bumalik ka. Masayang masaya ako.”
                </p>
                <p class="mb-5 text-gray-700 dark:text-gray-100 leading-7">
                    Tatay, nakabalik na ako. Nakabalik na ako sa aking ama na magtuturo ng daan, ama na sasaluhin ako sa aking pagkakadapa, ama na yayakap kapag ako’y lumuluha...
                </p>
                <p class="mb-5 text-gray-700 dark:text-gray-100 leading-7">
                    Sa presensya niya ligtas ako, mahal at, pinapahalagahan ako. Isang ama na maghihintay kahit gaano pa ako katagal mawala.
                </p>
            </div>
            <p class="my-5 text-gray-500 text-center dark:text-gray-400 text-2xl pt-5 pb-10">
                Wakas.
            </p>
            <!-- <div class="relative grid grid-cols-1 justify-center gap-6 bg-white dark:bg-gray-900 mx-auto max-w-screen-md px-3 pt-10 pb-6">
                <table class="w-full text-sm text-left rtl:text-right text-gray-500 dark:text-gray-400 me-4">
                    <thead class="text-xs text-gray-700 uppercase bg-gray-50 dark:bg-gray-700 dark:text-gray-400">
                        <tr>
                            <th scope="col" class="px-6 py-3">Iba pang Alamat</th>
                            <th scope="col" class="px-6 py-3">Link</th>
                        </tr>
                    </thead>
                    <tbody id="tbody">
                    </tbody>
                </table>
            </div> -->
        </main>
    </div>
    <!-- Main Footer -->
    <div id="footer-container"></div>
    <script src="https://cdn.jsdelivr.net/npm/flowbite@3.1.2/dist/flowbite.min.js"></script>
    <script src="https://unpkg.com/aos@2.3.1/dist/aos.js"></script>
    <script>
        AOS.init();
    </script>
    <script src="../JS_scripts/footer_scripts.js"></script>
    <script src="../JS_scripts/content-header-scripts.js"></script>
    <script src="../JS_scripts/alamat/other-link-scripts.js"></script>
</body>
</html>